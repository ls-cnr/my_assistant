# Diario di Sviluppo: Assistente Personale con Avatar 3D - Parte IX

## Implementazione di un Sistema di Animazione Facciale basato su uno Scheduler

Dopo aver iniziato la ristrutturazione per introdurre lo scheduler mi sono dovuto fermare a riconsiderare l'architettura dello scheduler e delle animazioni.

### Requisiti

Ho deciso di implementare un sistema basato su uno scheduler di animazioni che potesse:
1. Gestire una coda di animazioni facciali con priorità differenti
2. Evitare i conflitti tra animazioni
3. Permettere eventualmente l'esecuzione simultanea di animazioni non in conflitto
4. Facilitare future estensioni come la sincronizzazione labiale e i movimenti della testa

Ho progettato un'architettura modulare con una chiara separazione delle responsabilità:

### Classi Base e Componenti Principali

1. **`ExpressionState` (classe astratta)** - Definisce uno stato di espressione facciale:
   - Implementa il metodo `GetBlendShapeValues()` che restituisce un dizionario con i valori delle blend shapes
   - Fornisce il metodo `GetAffectedBlendShapes()` che restituisce un HashSet delle blend shapes utilizzate
   - Implementa `IsCompatible()` per verificare se due stati di espressione sono compatibili (non hanno blend shapes in comune)
   - Include un enum `ExpressionType` con i tipi di espressione supportati
   - Fornisce un metodo factory `GetExpressionState()` per creare istanze degli stati di espressione

2. **`FaceAnimationItem` (classe astratta)** - Definisce l'interfaccia di base per tutte le animazioni facciali:
   - Metodo `GetPriority()` per stabilire la priorità dell'animazione
   - Metodo `AnimationCoroutine()` che genera l'animazione come coroutine
   - Metodo `IsComplete()` per verificare se l'animazione è terminata
   - Metodo protetto `Interpolate()` per calcolare stati intermedi tra blend shapes
   - Metodo protetto `ApplyBlendShapeValues()` per applicare i valori al modello 3D
   - Metodo protetto `InterpolationCoroutine()` per gestire le transizioni tra stati

3. **`BlendShapeHelper` (classe di utilità)** - Gestisce l'accesso e la manipolazione delle blend shapes dell'avatar:
   - Trova il renderer della testa nell'avatar
   - Memorizza gli indici delle blend shapes per un accesso più veloce
   - Fornisce metodi per impostare e ottenere i valori delle blend shapes

4. **`ExpressionController` (MonoBehaviour)** - Coordina il sistema completo:
   - Estrae le animazioni dallo scheduler
   - Gestisce il loro ciclo di vita
   - Esegue le coroutine di animazione
   - Può gestire animazioni compatibili in parallelo (funzionalità avanzata)

5. **`AnimationScheduler` (componente indipendente)** - Gestisce la coda di priorità delle animazioni:
   - Aggiunge nuove animazioni in coda
   - Ordina gli inserimenti in coda in base alla priorità

### Specializzazioni delle Classi

1. **Stati di Espressione** - Classi derivate da `ExpressionState`:
   - `NeutralState`, `HappyState`, `SadState`, `AngryState`, `SurprisedState`, `FearfulState`, `DisgustedState`
   - Stati speciali: `ClosedEyeState` e `OpenEyeState` per il battito delle palpebre

2. **Tipi di Animazione** - Classi derivate da `FaceAnimationItem`:
   - **`PersistentAnimation`** - Animazioni che permangono in uno stato fino a nuove istruzioni
   - **`TransitoryAnimation`** - Animazioni con fase di entrata, mantenimento e uscita:
     - Implementa `GetEntryExpressionState()`, `HoldTime()` e `GetExitExpressionState()`
     - Gestisce la transizione fluida tra stati di espressione
   - Animazioni specifiche: `BlinkAnimation`, `NeutralExpressionAnimation`, `HappyExpressionAnimation`, ecc.

### Implementazione del Battito delle Palpebre

Ho implementato il battito delle palpebre come una `TransitoryAnimation` specializzata che:
1. Utilizza `ClosedEyeState` come stato di entrata
2. Mantiene gli occhi chiusi per un tempo brevissimo
3. Utilizza `OpenEyeState` come stato di uscita

Durante lo sviluppo ho incontrato una sfida: i metodi di durata nella `BlinkAnimation` non sovrescrivevano correttamente quelli della classe base. Questo causava un'animazione più lenta del previsto. Ho risolto il problema modificando i metodi nella classe base `TransitoryAnimation` da semplici metodi a metodi virtuali, e utilizzando `override` anziché `new` nella classe derivata.

Per le animazioni estremamente rapide come il battito delle palpebre, ho ottimizzato il metodo `InterpolationCoroutine` per gestire meglio le transizioni brevi, applicando direttamente i valori target per durate molto piccole.

### Sistema di Compatibilità delle Espressioni

Una caratteristica importante del sistema è la capacità di determinare se due espressioni sono compatibili, cioè se possono essere applicate contemporaneamente. Questo è implementato attraverso il metodo `IsCompatible` nella classe `ExpressionState`, che verifica se due espressioni influenzano le stesse blend shapes:

1. Ottiene gli insiemi di blend shapes influenzate da entrambe le espressioni
2. Calcola l'intersezione di questi insiemi
3. Se l'intersezione è vuota, le espressioni sono compatibili

Questo permette ad esempio di combinare un'espressione facciale con il battito delle palpebre quando non ci sono conflitti.

### Interpolazione tra Stati di Espressione

Per creare transizioni fluide tra espressioni, ho implementato un sistema di interpolazione che:
1. Calcola l'unione di tutte le blend shapes coinvolte
2. Per ogni blend shape, determina se è presente in entrambi gli stati, solo nello stato iniziale o solo in quello finale
3. Applica l'interpolazione lineare appropriata in base alla posizione normalizzata

Questo approccio garantisce transizioni fluide anche quando le espressioni coinvolgono blend shapes diverse.

### Gestione delle Priorità e delle Animazioni Simultanee

Il sistema supporta la gestione delle priorità per le animazioni, permettendo ad esempio ad animazioni improvvise come la sorpresa di interrompere animazioni in corso di priorità inferiore. Le priorità sono impostate come segue:

| Tipo di Animazione | Priorità |
|--------------------|----------|
| Espressioni di base | 50 |
| Espressioni transitorie (sorpresa, paura, disgusto) | 55 |
| Battito palpebre | 10 |

![Ecco come si presenta l'avatar](recording_expressions.mov)`

<video width="640" height="360" controls>
       <source src="recording_expressions.mov" type="video/quicktime">
       Your browser does not support the video tag.
</video>

NOTA FINALE
ho dovuto cambiare leggermente le animazioni creando un "reset" per lo stato di uscita. Ad esempio ResestHappyState è opposto all'HappyState perchè azzera esattamente i valori modificati da HappyState.

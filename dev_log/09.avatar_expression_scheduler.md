# Diario di Sviluppo: Assistente Personale con Avatar 3D - Parte IX

## Implementazione di un Sistema di Animazione Facciale basato su uno Scheduler

Dopo aver completato l'implementazione dell'avatar 3D e le animazioni di base del corpo, ho deciso di concentrarmi sul miglioramento del sistema di espressioni facciali per renderlo più robusto e flessibile. Il codice stava diventando difficile da mantenere con la crescita delle funzionalità

### Progettazione di una Soluzione

Ho deciso di implementare un sistema basato su uno scheduler di animazioni che potesse:
1. Gestire una coda di animazioni facciali con priorità differenti
2. (opzionale) Risolvere in modo elegante i conflitti tra animazioni
3. (opzionale) Permettere l'esecuzione simultanea di animazioni non in conflitto
4. Facilitare future estensioni come la sincronizzazione labiale e i movimenti della testa

### Architettura del Sistema

Ho progettato un'architettura modulare con una chiara separazione delle responsabilità:

1. **`ExpressionController` (MonoBehaviour)** - Coordina il sistema completo:
   - Mantiene i parametri configurabili nell'inspector
   - Preleva la prossima animazione dallo scheduler (per il momento una alla volta)
   - Gestisce l'esecuzione effettiva delle animazioni e l'applicazione dei valori alle blend shapes.
   - Fornisce un'API semplificata per il cambio di espressione
   - (opzionale) Mantiene una lista delle animazioni attive

2. **`AnimationScheduler` (componente indipendente)** - Gestisce la coda di priorità delle animazioni:
   - Permette di aggiungere nuove animazioni in coda
   - Fa scivolare gli inserimenti in coda in base alla priorità

1. **`FaceAnimationItem` (classe astratta)** - Definisce l'interfaccia di base per tutte le animazioni facciali, con metodi per:
   - Ottenere le blend shapes influenzate dall'animazione
   - Ottenere i valori attuali delle blend shapes
   - Aggiornare lo stato dell'animazione
   - Gestire i conflitti con altre animazioni

2. **`TransitoryAnimation` (classe derivata)** - Implementa un'animazione con fasi distinte:
   - Transizione verso lo stato iniziale
   - Mantenimento dello stato per un periodo definito
   - Transizione verso lo stato finale

3. **Classi di Espressioni Specifiche** - Implementano le diverse espressioni facciali:
   - `NeutralExpressionAnimation` (derivata da `FaceAnimationItem`)
   - `HappyExpressionAnimation`, `SadExpressionAnimation`, `AngryExpressionAnimation`, `SurprisedExpressionAnimation`, `FearfulExpressionAnimation`, `DisgustedExpressionAnimation` (tutte derivate da `TransitoryAnimation`)
   - `BlinkAnimation` (derivata da `TransitoryAnimation`) - implementa l'animazione del battito delle palpebre come un'animazione transitoria.

4. **`BlinkingManager` (componente indipendente)** - Gestisce i tempi per il battito delle palpebre:
   - Pianifica le animazioni di battito a intervalli casuali
   - Utilizza lo scheduler per inserire le animazioni nella coda
   - Non ha più bisogno di verificare la compatibilità con le espressioni attive (gestita dallo scheduler)


### Espressioni e Parametri

Ecco un riepilogo dei parametri di ogni espressione per garantire animazioni naturali:

| Espressione   | Intensità | Tempo di mantenimento | Transizione in | Transizione out | Priorità |
|---------------|-----------|----------------------|----------------|-----------------|----------|
| Neutral       | 0.01      | N/A                  | 5.0            | N/A             | 50       |
| Happy         | 0.005     | 30.0s                | 5.0            | 3.0             | 50       |
| Sad           | 0.0127    | 30.0s                | 4.0            | 3.0             | 50       |
| Angry         | 0.012     | 30.0s                | 6.0            | 3.0             | 50       |
| Surprised     | 0.0087    | 2.0s                 | 8.0            | 4.0             | 55       |
| Fearful       | 0.0033    | 3.0s                 | 7.0            | 4.0             | 55       |
| Disgusted     | 0.016     | 2.5s                 | 6.0            | 3.0             | 55       |

I valori di intensità sono molto precisi poiché durante i test ho osservato che piccole variazioni possono avere un impatto significativo sul realismo dell'espressione. Ad esempio, un valore di 0.0127 per l'espressione triste produce risultati migliori rispetto a 0.013.
